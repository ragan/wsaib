Zadanie 3.1
Spółka akcyjna dysponuje kapitałem, na który składa się:
- 100 tysięcy akcji uprzywilejowanych o wartości nominalnej 100 zł / akcja; dywidenda wynosi 8% wartości nominalnej w skali roku; akcje uprzywilejowane spółki nie są przedmiotem obrotu giełdowego, były one sprzedawane według wartości nominalnej. 
- 1 milion 800 tysięcy akcji zwykłych o wartości nominalnej 60 zł/akcja; akcje spółki są notowane na giełdzie, ich cena wynosi obecnie 145 zł/akcję.
- 80 tysięcy obligacji o wartości nominalnej 1 tys. zł/obligacja, oprocentowanych 12% w skali roku; aktualna cena rynkowa obligacji wynosi 1050 zł,
- długoterminowy kredyt bankowy w wysokości 60 800 000 zł, stopa oprocentowania kredytu wynosi 10% w skali roku. 
Spółka charakteryzuje się dobrą kondycją finansową. Dywidenda wypłacona w poprzednim roku właścicielom akcji zwykłych wyniosła 29 zł/akcję. Na podstawie ubiegłych la ustalono, że wzrasta ona przeciętnie o 2,6% rocznie. Ostatnia wypłata odsetek dla posiadaczy obligacji nastąpiła przed 2 miesiącami. Spółka płaci podatek dochodowy według 19% stopy podatkowej. 
Oblicz średni ważony koszt kapitału firmy.

Rozwiązanie zad. 3.1

Algorytm postępowania:

    1. Obliczamy koszt (wyrażony w %) poszczególnych składowych kapitału spółki 
    2. Obliczamy wartość rynkową poszczególnych składników kapitału spółki
    3. Tworzymy tabelę z kolumnami:
- składnik kapitału
- wartość rynkowa składnika
- % udział składnika w całym kapitale czyli Ux (ułamek)
- koszt kapitału czyli Kx (wyrażony w %)
- obliczamy średni ważony koszt kapitału czyli Ux * Kx
- sumujemy wszystkie Ux*Kx (czyli dla każdego rodzaju kapitału) i otrzymujemy średni koszt kapitału spółki wyrażony w %
